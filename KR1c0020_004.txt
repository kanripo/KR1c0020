# -*- mode: mandoku-view -*-
#+TITLE: 毛詩講義
#+DATE: 2015-09-23 09:36:39
#+PROPERTY: JUAN 4
<pb:KR1c0020_WYG_004-1a>¶
欽定四庫全書¶
　毛詩講義巻四　　　　　　宋　林岊　撰¶
陳¶
子之湯&KR0006;宛丘之上&KR0006;洵有情&KR0006;而無望&KR0006;　坎其擊¶
鼓宛丘之下無冬無夏值其鷺羽　坎其擊缶宛丘之¶
道無冬無夏值其鷺翿¶
　子者謂國君也公羊𫝊百姓安子諸侯説子謂魯隐¶
　公山有樞子有衣裳謂晉昭公子之遊蕩&KR0006;在宛丘¶
<pb:KR1c0020_WYG_004-1b>¶
　之上&KR0006;信有淫情&KR0006;威儀無法&KR0006;無可觀望&KR0006;毛謂¶
　宛丘四方髙中央下宛宛然郭璞中央隆峻状如一¶
　丘矣洵信也坎坎擊鼓之聲在於宛丘之下無間冬¶
　夏常持鷺鳥羽翳身而舞值持也鷺舂鉏頭翅背有¶
　毛可為&KR0703;攡頭上毛十數枚長尺餘毿毿然楚威王¶
　時朱鷺合沓飛翔来舞舊有鼓吹朱鷺曲缶瓦器盎¶
　盆也離不鼓缶注艮爻位近丑丑上有弁星似缶又¶
　秦王鼓缶樂&KR0266;也坎樽酒簋貳用缶注云爻辰在丑¶
<pb:KR1c0020_WYG_004-2a>¶
　丑上值斗可斟斗上建星似簋建星上有弁星似缶¶
　王人出㑹主國尊於簋副設𤣥酒以缶又為酒&KR0266;也¶
　比有孚盈缶注爻辰在未上值東井汲井用缶襄九¶
　年具綆缶又為汲水&KR0266;也孔氏曰缶可節樂若今擊¶
　甌又可盛水盛酒今瓦盆也翿亦為纛舞者所以自¶
　蔽翳鼓舞戱樂當有時節無復節度所以刺也¶
東門之枌宛丘之栩子仲之子婆娑其下　榖旦于差¶
南方之原不績其麻市也婆娑　榖旦于逝越以鬷邁¶
<pb:KR1c0020_WYG_004-2b>¶
視爾如荍貽我握椒¶
　榆白曰枌栩杼也子仲陳大夫氏禮以王父字為氏¶
　此人上祖必有字子仲者婆娑盤辟舞於枌栩之下¶
　男子棄其事業候良辰美景歌舞淫佚見朝日善眀¶
　無隂雲風雨可以相擇而行樂耳彼南方之原氏有¶
　女國中之最上處可以從之也荘二十七年季友如¶
　陳𦵏原仲于逝者曰可以徃之所㑹之處矣或有績¶
　其麻或假云有績者以麻總而行鬷數績麻之縷麻¶
<pb:KR1c0020_WYG_004-3a>¶
　縷毎數一升用繩紀之我則視汝顔色之美如荍之¶
　華汝則遺我以一握之椒皆相恱之詞也鄭以鬷為¶
　總集盖取商頌鬷假為總集之意荍芘芣一名蚍衃¶
　&KR0878;葵也椒實芳物芬香¶
衡門之下可以棲遲泌之洋洋可以樂飢　豈其食魚¶
必河之魴豈其取妻必齊之姜　豈其食魚必河之鯉¶
豈其取妻必宋之子¶
　淺陋衡門之下猶可棲遲逰息喻人君不以國小則¶
<pb:KR1c0020_WYG_004-3b>¶
　不興治致政也泌者泉水涓流不已乃至廣大洋洋¶
　觀者可以忘飢亦取義於可以也孰謂國小不可以¶
　為政乎衡古横假借字門之深者有何塾堂宇此惟¶
　横木棲遲行歩之息泌亦為毖邶風毖彼泉水孫毓¶
　曰感激立志慷慨之喻齊伯夷之後主四岳周語作¶
　四岳賜姓曰姜宋契之後商之苖裔舜封契於商賜¶
　姓曰子¶
東門之池可以漚麻彼美淑姬可與晤歌　東門之池¶
<pb:KR1c0020_WYG_004-4a>¶
可以漚紵彼美淑姬可與晤語　東門之池可以漚菅¶
彼美淑姬可與晤言¶
　池水可以漚柔麻可緝績為衣服彼美善之賢姬實¶
　可與君對偶而歌以君淫昏思得賢女配之考工記¶
　㡛氏以涗水漚其絲楚人曰漚齊人曰涹烏禾反歌者¶
　歌詩陳善惡之事以感化人君君與之偶歌相感切¶
　相風化以為善也黄帝姓姬炎帝姓姜二姓之後子¶
　孫昌盛其家之女美者尢多成九年左氏引逸詩雖¶
<pb:KR1c0020_WYG_004-4b>¶
　有姬姜無棄憔悴紵亦麻科生數十莖宿根在地中¶
　至春自生不歲種荆揚歲三收唐官園歲再刈刈便¶
　生剥以鐵若竹挟之表厚皮自脫得其裏韌如筋者¶
　曰徽紵南越紵布用此未漚為茅已漚為菅陸璣菅¶
　似茅柔韌宜為索漚乃善¶
東門之楊其葉牂牂昏以為期明星煌煌　東門之楊¶
其葉肺肺昏以為期明星晢晢¶
　邶風士如歸妻迨氷未泮荀卿書云霜降逆女氷泮¶
<pb:KR1c0020_WYG_004-5a>¶
　殺止霜降九月氷泮二月也荀之意自九月至正月¶
　皆可為昏毛公親事荀卿家語羣生閉藏乎陰為化¶
　育之始聖人以合男女窮天數霜降婦功成嫁娶者¶
　行氷泮農業起昏禮殺於此媒氏仲春之㑹毛謂男¶
　未三十女未二十者皆用秋冬昏三十之男二十之¶
　女許以仲春㑹耳鄭不見家語不信荀卿以仲春為¶
　昏月氷泮為請期董仲舒曰聖人以男女陰陽其道¶
　同𩔖天道向秋冬而陰氣来向春夏而陰氣去故古¶
<pb:KR1c0020_WYG_004-5b>¶
　人霜降始逆女氷泮而殺止與陰俱近而陽逺也士¶
　昬禮執燭前馬親迎以昏取陽徃陰来之義女留他¶
　色不肯行乃至大星煌煌然之時猶不至也牂牂肺¶
　肺盛貎¶
墓門有棘斧以斯之夫也不良國人知之知而不已誰¶
昔然矣　墓門有梅有鴞萃止夫也不良歌以訊之訊¶
予不顧顛倒思予¶
　墓道之間幽閒希覩行人之迹故有此棘斧可以開¶
<pb:KR1c0020_WYG_004-6a>¶
　析而去之墓塜塋之地孝子所思慕之處塋&KR1022;謂之¶
　墓斯離也師傅輔相人君故云傅相昔乆逺也梅未¶
　謂惡木鴞集来鳴其聲惡矣佗之體性自善由有惡¶
　師鴞亦名鵩與梟一名鴟非土梟也如鳩而緑入人¶
　家凶肉可羮臛及炙漢供御物各随其時唯鴞冬夏¶
　常施之以其美故也以有口吿之嫌使工歌之¶
防有鵲巢卭有㫖苕誰侜予美心焉忉忉　中唐有甓¶
卭有㫖鷊誰侜予美心焉惕惕¶
<pb:KR1c0020_WYG_004-6b>¶
　防邑之中有鵲鳥之巢卭丘之上有美苕之草木多¶
　故鵲巢焉地美故苕生焉宣公信䜛故䜛人集焉陵¶
　苕生於下濕此生髙丘一曰翹饒旄丘之葛阿丘之¶
　蝱美草多生髙丘侜張幻惑欺誑人者唐是門内之¶
　路廟中路亦曰堂堂途堂下至門之徑亦謂之陳堂¶
　之與陳廟庭之異名耳甓㼾甎也一曰瓴甋鷊小草¶
　有雜色似綬文¶
月出皎&KR0006;佼人僚&KR0006;舒窈糾&KR0006;勞心悄&KR0006;　月出皓&KR0006;¶
<pb:KR1c0020_WYG_004-7a>¶
佼人懰&KR0006;舒懮受&KR0006;勞心慅&KR0006;　月出照&KR0006;佼人燎&KR0006;¶
舒夭紹&KR0006;勞心慘&KR0006;¶
　月之初出其光皎焉而白&KR0006;佼好之人如月之色其¶
　形貎又僚然而好&KR0006;行止舒遲姿容又窈糾而美&KR0006;¶
　思之不見勤勞我心悄然而憂悶兮皆好色之詞也¶
　餘章同義悄悄慍也¶
胡為乎株林從夏南匪適株林從夏南　駕我乗馬説¶
于株野乗我乗駒朝食于株¶
<pb:KR1c0020_WYG_004-7b>¶
　株林夏氏之邑在國外從夏南者從夏氏子南之母¶
　也夏南者以氏配字夏氏者子南因其祖字子夏為¶
　夏氏既曰胡為乎株林又曰匪適株林反復言之疾¶
　之也駕一乗之馬向夕而説舎於株林之野乗我一¶
　乗之駒早朝而食於株林之邑朝夕徃来可惡之甚¶
　也或曰并儀行父而疾之也¶
彼澤之陂有蒲與荷有美一人傷如之何寤寐無為涕¶
泗滂沱　彼澤之陂有蒲與蕑有美一人碩大且巻寤¶
<pb:KR1c0020_WYG_004-8a>¶
寐無為中心悁悁　彼澤之陂有蒲菡萏有美一人碩¶
大且儼寤寐無為輾轉伏枕¶
　陂障也澤畔有障水之陂岸内有蒲荷荷指芙蕖之¶
　莖菡蓞指芙蕖之華女體柔弱如蒲顔色之美如荷¶
　傷如之何思之切也目涕鼻泗一時俱下滂沱然也¶
　芙蕖之莖亦曰茄其葉曰蕸其本曰藌白蒻在泥中¶
　者其華曰菡蓞其實曰蓮其根曰藕其中曰的青皮¶
　裹白子於蓮房中者也的中有青曰薏薏味苦的蓮¶
<pb:KR1c0020_WYG_004-8b>¶
　實薏中心也郭璞曰江東人呼荷華為芙蓉里語苦¶
　如薏樊光注爾雅引有蒲與茄蘭是芬香之草悁悁¶
　猶悒悒也¶
檜¶
羔裘逍遥狐裘以朝豈不爾思勞心忉忉　羔裘翺翔¶
狐裘在堂豈不爾思我心憂傷　羔裘如膏日出有曜¶
豈不爾思中心是悼¶
　諸侯朝於路門外之朝曰内朝其服緇衣羔裘退適¶
<pb:KR1c0020_WYG_004-9a>¶
　路寝聴大夫之政不易服是在朝在堂同服羔裘若¶
　依法設燕羣臣則亦朝服於寝羔裘𤣥冠用緇布衣¶
　以裼之裼衣之上其正服明亦緇色今檜君乃以為¶
　逰燕之服非宜矣逰燕之服不過用𤣥端深衣也狐¶
　裘者玉藻曰君衣狐白裘錦衣以裼之論語有黄衣¶
　狐裘鄭以既蜡息民而臘祭先祖五祀黄衣黄冠必¶
　用狐裘疑狐裘之當用於此而禮又有君子狐青裘¶
　豹褎司裘注以狐青為人功微麤者則黄者狐之本¶
<pb:KR1c0020_WYG_004-9b>¶
　色而白裘青裘色之異要之狐裘之美而非可以朝¶
　者歟鄭曰狐裘以朝是以祭服朝未必然也又解經¶
　者曰狐白裘唯在天子之朝亦未必然也檜君取其¶
　美潔而不顧禮文之常也大夫誦此以去之舉微而¶
　知著矣豈不吾君之思乎心勞而憂憂而傷忉忉然¶
　勞之甚知國之將亡也如膏潤澤如脂膏也膏古報¶
　反日出有曜其光映日也悼者心神震動哀傷之至¶
　也檜者髙辛氏之火正祝融之後妘姓之&KR0038;左𫝊少¶
<pb:KR1c0020_WYG_004-10a>¶
　皥氏有子曰重顓頊氏有子曰黎楚世家乃以重黎為¶
　一人非也又重為南正黎為北正實兼祝融故亦曰¶
　火正也又本出於髙陽氏顓頊命之厯髙辛氏也鄭¶
　語祝融之後八姓已姓昆吾蘇顧溫莒也董姓鬷夷¶
　豢龍也彭姓彭祖豕韋諸稽也秃姓舟人也妘姓鄢¶
　檜路偪陽也曹姓鄒莒也斟姓無後通楚為芊姓也¶
　唯妘姓檜者處祝融之墟其封域在古豫州外方之¶
　北滎波之南居溱洧之間武王封檜子爵詩譜疑其¶
<pb:KR1c0020_WYG_004-10b>¶
　起於夷厲二王之時鄭語史伯於幽王之世為桓公¶
　謀滅虢檜平王之初武公乃滅之也虢在滎陽檜在¶
　宻縣北此風當附之新鄭如魏附之晉邶鄘附之衛¶
　乃為是乎¶
庶見素冠&KR0006;棘人欒欒&KR0006;勞心慱慱&KR0006;　庶見素衣&KR0006;¶
我心傷悲&KR0006;聊與子同歸兮　庶見素韠&KR0006;我心蘊結¶
&KR0006;聊與子如一&KR0006;¶
　䘮必冠衣以布素者絹素也練而後素冠素衣韠者¶
<pb:KR1c0020_WYG_004-11a>¶
　祥祭朝服素韠時人恩薄禮廢不能終三年之䘮故¶
　詩人思見其練祥之衣冠裳韠而猶不忘哀者夫人¶
　急於哀則其貎欒欒而瘦瘠慱慱者詩人之憂勞也¶
　傷悲蘊結皆願見之切也同歸如一者愛慕之之深¶
　也¶
隰有萇楚猗儺其枝夭之沃沃樂子之無知　隰有萇¶
楚猗儺其華夭之沃沃樂子之無家　隰有萇楚猗儺¶
其實夭之沃沃樂子之無室¶
<pb:KR1c0020_WYG_004-11b>¶
　銚弋之生猗儺柔順夭少也沃沃壮佼也舉草之柔¶
　見君之不能自立人孰不樂其君之有知識有室家¶
　而疾其淫恣不如其無之可樂也¶
匪風𤼵&KR0006;匪車偈&KR0006;顧瞻周道中心怛&KR0006;　匪風飄&KR0006;¶
匪車嘌&KR0006;顧瞻周道中心弔&KR0006;　誰能亨魚溉之釜鬵¶
誰將西歸懐之好音¶
　風非中律之風𤼵𤼵者回飄者車非安行之車偈偈¶
　者嘌嘌者顧瞻周道之盛夫豈其然中心所以怛&KR0006;¶
<pb:KR1c0020_WYG_004-12a>¶
　弔兮而傷也誰能烹魚我則為溉灌釜鬵助之也一¶
　曰大釜也一曰鼎大上小下若甑䟽曰甑也舉𩔖而¶
　言也烹魚煩則碎治民煩則散知烹魚則知治民矣¶
　誰將西歸乎檜在周東思周西也我則懐之以好音¶
　愛之也懐歸也鄭云好音周之舊政令也¶
曹¶
蜉蝣之羽衣裳楚楚心之憂矣於我歸處　蜉蝣之翼¶
采采衣服心之憂矣於我歸息　蜉蝣掘閱麻衣如雪¶
<pb:KR1c0020_WYG_004-12b>¶
心之憂矣於我歸説¶
　蜉蝣小蟲朝生夕死一曰渠略糞中蝎蟲楚楚整飾¶
　采采衆多掘閱者初生掘地而出形容鮮閱又生羽¶
　翼白布衣如雪甚鮮潔也衣裳皆布而色白如雪惟¶
　深衣為然諸侯夕服深衣國将亡滅於我君之身當¶
　何所歸處乎¶
彼候人&KR0006;何戈與祋彼其之子三百赤芾　維鵜在梁¶
不濡其翼彼其之子不稱其服　維鵜在梁不濡其咮¶
<pb:KR1c0020_WYG_004-13a>¶
彼其之子不遂其媾　薈&KR0006;蔚&KR0006;南山朝隮婉&KR0006;孌&KR0006;¶
季女斯飢¶
　君子為候迎賓客之人或荷掲戈與祋在道路之上¶
　諸侯之制大夫五人今有三百赤芾是愛小人過度¶
　也夏官候人上士六人下士十二人史六人徒百有¶
　二十人諸侯候人之徒必少於天子曹之君子非為¶
　候人之官長為其徒中之員耳環人掌執節導引使¶
　門闗無禁掌訝以禮送迎詔賛進止候人荷戈兵防¶
<pb:KR1c0020_WYG_004-13b>¶
　衛姦㓂職異異官也廬人戈祕六尺六寸殳尋四尺¶
　説文祋殳也桓二年衮冕黻珽芾是配冕之服易困¶
　卦九五困于赤芾祭祀所用也皮弁素韠韠之制下¶
　廣二尺上一尺長三尺其頸五寸肩革帶博二寸芾¶
　之形制同尊祭服則異其名祭服曰芾他服曰韠一¶
　命緼芾黝珩再命赤芾黝珩三命赤芾葱珩玉藻注¶
　此曰𤣥冕爵弁服之韠故曰芾韠也其芾字亦為韍¶
　韍蔽也亦為黻則左𫝊所載是也縕赤黄之間色所¶
<pb:KR1c0020_WYG_004-14a>¶
　謂韎韋珩佩玉之珩黒謂之黝青謂之葱大夫以上¶
　皆服赤芾於法又得乗軒僖二十八年晉文公入曹¶
　數之以其不用僖負羈而乗軒者三百人也且曰獻¶
　状鵜鶘也俗曰淘河羣飛入水食魚喙長尺餘直而¶
　廣口中赤頷下胡大如數升囊小澤有魚羣共杼水¶
　滿其胡而棄之令水竭盡魚陸地共食之南山能興¶
　雲者也薈蔚雲升喻小人乗時之得志也季女未從¶
　人者也婉孌而好季女之斯飢喻君子潔齊者之困¶
<pb:KR1c0020_WYG_004-14b>¶
　窮也¶
鳲鳩在桑其子七&KR0006;淑人君子其儀一&KR0006;其儀一&KR0006;心¶
如結&KR0006;　鳲鳩在桑其子在梅淑人君子其帶伊絲其¶
帶伊絲其弁伊騏　鳲鳩在桑其子在棘淑人君子其¶
儀不忒其儀不忒正是四國　鳲鳩在桑其子在榛淑¶
人君子正是國人正是國人胡不萬年¶
　母常在桑子自飛去言不移也七者其數梅棘所在¶
　之處均一養之得長大而處他木也如結者堅牢不¶
<pb:KR1c0020_WYG_004-15a>¶
　散如物之裹結舉其帶弁徳稱其服韋弁即戎冦弁¶
　從禽弁絰弔凶皮弁視朝及入朝色如騏馬之文鄭¶
　曰皮弁㑹五采玉璂注璂結也書四人騏弁執戈注¶
　青黒曰騏兩存之帶則維是絲為之天子素帶朱裏¶
　終辟諸侯素帶終辟大夫素帶辟垂士練帶率下辟大夫¶
　以上大帶用素絲又有雜帶君朱緑大夫𤣥華士緇¶
　辟是雜色飾之也正是四國非為州牧不得為四國¶
　之長僖元年𫝊凡侯伯救患分災討罪諸侯之長侯¶
<pb:KR1c0020_WYG_004-15b>¶
　伯也¶
冽彼下泉浸彼苞稂愾我寤嘆念彼周京　冽彼下泉¶
浸彼苞蕭愾我寤嘆念彼京周　冽彼下泉浸彼苞蓍¶
愾我寤嘆念彼京師　芃芃黍苖陰雨膏之四國有王¶
郇伯勞之¶
　冽然而寒者下流之泉從上溜下出曰沃泉一曰縣¶
　出也苞本也稂者莠也禾秀為穂不成崱嶷然謂之¶
　童梁一曰宿田翁獨舉浸稂舉稂以見禾也蕭蓍佳¶
<pb:KR1c0020_WYG_004-16a>¶
　草也愾然我寤寐之中覺彼周室京師之明王周京¶
　周室所居之京師師衆京大天子居也苖芃然而盛¶
　以陰雨膏澤之故四方之國有從王之事所以得治¶
　者郇國之侯為伯有恩徳勞来之也僖二十四年𫝊¶
　富辰曰畢原酆郇文之昭也定四年祝鮀説文王子¶
　唯曹為伯爵是郇伯非爵也凡諸侯有事二伯述職¶
　謂東西大伯分主一方各自述省其所職之諸侯也¶
　昭五年𫝊小有述職大有廵功服䖍云諸侯適天子¶
<pb:KR1c0020_WYG_004-16b>¶
　曰述職謂六年一㑹王官之伯命事考績述職也荘¶
　二十三年𫝊諸侯有王有王者謂朝聘天子也上有¶
　眀王下有賢伯諸侯以時朝聘善惡則有黜陟之義¶
　武王成王之時東西大伯有周公召公太公畢公則¶
　黍苖所謂召伯勞之是也¶
豳¶
七月流火九月授衣一之日觱𤼵二之日栗烈無衣無¶
褐何以卒歲三之日于耜四之日舉趾同我婦子饁彼¶
<pb:KR1c0020_WYG_004-17a>¶
南畝田畯至喜　七月流火九月授衣春日載陽有鳴¶
倉庚女執懿筐遵彼微行爰求柔桑春日遲遲采蘩祁¶
祁女心傷悲殆及公子同歸　七月流火八月&KR0841;葦𧖟¶
月條桑取彼斧斨以伐逺揚猗彼女桑七月鳴鶪八月¶
載績載𤣥載黄我朱孔陽為公子裳　四月秀葽五月¶
鳴蜩八月其穫十月隕蘀一之日于貉取彼狐狸為公¶
子裘二之日其同載纉武功言私其豵獻豣于公　五¶
月斯螽動股六月莎雞振羽七月在野八月在宇九月¶
<pb:KR1c0020_WYG_004-17b>¶
在户十月蟋蟀入我牀下穹窒熏鼠塞向墐戸嗟我婦¶
子曰為改歲入此室處　六月食鬱及薁七月亨葵及¶
菽八月剥棗十月穫稻為此春酒以介眉夀七月食瓜¶
八月斷壺九月叔苴采荼薪樗食我農夫　九月築場¶
圃十月納禾稼黍稷重穆禾麻菽麥嗟我農夫我稼既¶
同上入執宫功晝爾于茅宵爾索綯亟其乗屋其始播¶
百榖　二之日鑿冰沖沖三之日納于凌陰四之日其¶
蚤獻羔祭韭九月肅霜十月滌場朋酒斯饗曰殺羔羊¶
<pb:KR1c0020_WYG_004-18a>¶
躋彼公堂稱彼兕觥萬夀無疆¶
　首章衣食之本也言七月火星流矣火心星也以夀¶
　星析木大火之次而言則大火中次也以角亢氐房¶
　心尾箕而言則心中星也六月之時火星昏中而人¶
　知暑極將退矣七月之時火流而西人知寒將至矣¶
　故思九月之霜降而授衣以禦寒也尊者授卑貴者¶
　授賤幼者授老皆授也其於九月而授者自五陰之¶
　月以後至於六陰皆授衣時也一之日則一陽之日¶
<pb:KR1c0020_WYG_004-18b>¶
　十一月也陽方復而陰未剥觱栗而風寒二之日則¶
　二陽之日十二月也陽旅升而陰澤腹栗𤼵而氣寒¶
　無麻絲之衣無狐貉之褐何以卒此歲乎此豳人之¶
　勤於女功而不待教令也耜耒端之所施也畟畟良¶
　耜之利可以測土趾足也農之趨田力穡三陽之日¶
　正月也于徃而事耒耜四陽之日二月也舉足而無¶
　不耕播矣同我婦子有嗿其饁思媚其婦有依其士¶
　田畯大夫之官出入阡陌者也甫田曰曾孫来止以¶
<pb:KR1c0020_WYG_004-19a>¶
　其婦子饁彼南畞田畯至喜攘其左右甞其㫖否以¶
　曾孫之綦貴猶有省耕設饋之勤田畯其敢不勤於¶
　勸相乎見饁而喜風雅凡三言之耕者亦曰吾大夫¶
　之喜非私喜也此豳人之勤於田事不待上之教令¶
　是風俗之成也二章再言流火授衣以下皆衣也當¶
　春日之始陽倉庚鳴矣女執深懿之筐遵循小徑求¶
　穉桑以食始生之蠶及夫春日之遲遲舒緩采蘩蒿¶
　以燠蠶祁祁衆多女心感物之化躬事之勞因時而¶
<pb:KR1c0020_WYG_004-19b>¶
　嘆且與豳之貴介公子躬率其民者同時而出同時¶
　而歸也國之公子自君至於卿大夫之子也一曰將¶
　歸公子有逺父母之悲風俗之厚也八月&KR0841;葦則言¶
　隔歲之時覩流火而思授衣且於四陰之月預求&KR0841;¶
　葦以為曲薄及至次年𧖟月而取桑以食蠶遲日以¶
　陽言蠶月以陰言此謂三之日夏之三月也兼日月¶
　而言見陰陽之將更代也條桑者先條理而後采之¶
　或取斧斨以伐逺揚者落其枝而采之也或猗束荑¶
<pb:KR1c0020_WYG_004-20a>¶
　桑不待枝落束而采之也鶪伯勞也伯趙司至夏至¶
　来冬至去三陽之月七月聞其鳴而知其將寒之候¶
　與流火授衣同意鶪感陰而鳴於仲夏其聲至秋而¶
　變必有辨者四陰之月絲事畢而麻事起古者女有¶
　同功共績鄰燭分光之事𤣥黒而有赤也朱深纁也¶
　祭服𤣥衣纁裳易黄裳元吉染春暴練夏纁𤣥秋染¶
　夏為公子裳鄭云厚於其所貴者愛君之情也六陽¶
　之日為四月不以日言陽極陰至也葽草感陰而先¶
<pb:KR1c0020_WYG_004-20b>¶
　秀蜩螗蟬蛻而飛鳴積而至於四陰之月為八月田¶
　禾可穫陰氣浸盛山林隕蘀鳥獸氄毛又積而至一¶
　陽之日為十一月乃思取皮毛為絲麻之𦔳衣褐之¶
　用徃搏彼貉自為裘也取狐貍為公子裘獻良裘也¶
　所謂狐白裘之𩔖愛君之情也因取裘而言田獵二¶
　陽之日為十二月君臣民庶習兵而俱出田農隙而¶
　講武事纘繼功事也一歲曰豵則私之三歲曰豜則¶
　獻之愛君之情也公事畢治其私事以三蟲而推之¶
<pb:KR1c0020_WYG_004-21a>¶
　物之於寒由外漸居於内五月而斯螽摇動其股六¶
　月而莎雞振迅其羽七月而蟋蟀在壁中者出居田¶
　野八月在堂宇之下九月在室戸之内十月入我之¶
　牀下蟲既近人大寒將至穹窒其室之孔穴熏鼠令¶
　其出窟塞北出之向墐塗荆竹所織之户豳人曰我¶
　之婦與子當此歲行將改之時且入此室以安以處¶
　而少休一歲女功之勞乎仲冬陽始萌古人以為改¶
　歲之漸六月食鬱及薁至萬夀無疆此皆言食也鬱¶
<pb:KR1c0020_WYG_004-21b>¶
　薁果𩔖可生食葵菽待烹煮而食棗飴&KR0097;以甘之與¶
　夫凍醪㫖酒皆所以𦔳養老也老者安之孔子之言¶
　也老者衣帛食肉黎民不飢不寒孟子之言也孔孟¶
　之言即風化之本也疆場有瓜丘中有麻幡幡瓠葉¶
　俱落其實誰謂荼苦其甘如薺瓜荼以為食樗木以¶
　為薪食我農夫老壮異食也九月則築菜之圃以為¶
　蹂踐禾稼之場十月則納於倉庾矣黍也稷也先熟¶
　之穋後熟之重麻也菽也麥也一歲所收也豳人曰¶
<pb:KR1c0020_WYG_004-22a>¶
　嗟乎我農夫稼之同登矣宜上入都邑而執其宫室¶
　之功役乎或𦔳公田或治私室晝則取茅夜則絞繩¶
　亟其治屋或於五畞之宅或於中田之廬其於来年¶
　初播百榖耕耘之事又新老幼分居野廬不可無所¶
　舎也二陽之日季冬固陰沍寒深山窮谷皆氷也陽¶
　雖漸進氷則凝之古人鑿山谷澤腹之氷而不取春¶
　池易銷之氷所以徹陰而導陽既鑿之後其氣上逹¶
　沖沖以和三陽之日孟春未用此氷也氷安在乎時¶
<pb:KR1c0020_WYG_004-22b>¶
　盖納藏於氷室也四陽之日在易九四剛而不中古¶
　人蚤為調燮之計出氷之陰以節時之陽獻以羔祭¶
　以韭則又皆取陽氣之𩔖而示其尊陽不徒尚陰所¶
　以宻寓抑揚之意盖仲春先用氷於寝廟至夏頒氷¶
　則畢賦矣先尊而後卑也九月霜降之初&KR0130;則知堅¶
　氷先有肅縮之義霜能成物亦能敗物故場之禾稼¶
　畢入於倉而剗滌洗浄無使有遺稼登場滌之餘置¶
　朋酒以為饗殺羔羊以為饌躋於學校行鄉飲酒與¶
<pb:KR1c0020_WYG_004-23a>¶
　夫黨正正齒位之禮飲酒既樂舉其觥之大者以夀¶
　豳之國君卿大夫祝其萬夀無疆也篤公劉之詩曰¶
　既登廼依廼造于曹執豕于牢酌之用匏或君燕其¶
　臣民或臣民獻於君歡然有恩粲然有文皆可想見¶
　風化之成也耕耘播穫之事二雅為常七月所舉農¶
　家養老食壮納禾乗屋納氷勞饗之事其辭簡而事¶
　備此所謂知稼穡之艱難聞小人之勞苦與無逸相¶
　表裏皆為戒成王也周秦之所以異者其民俱務農¶
<pb:KR1c0020_WYG_004-23b>¶
　桑而有知義不義之别也周人於一飲一食必進其¶
　耉老一衣一裘必獻其君上且夫為此春酒以介眉¶
　夀羔羊朋酒躋彼公堂豈徒勤事於饁彼南畞乎我¶
　朱孔揚為公子裳獻豜于公言私其豵豈徒勤念於¶
　無衣無褐乎以至采荼而甘賤者之食納稼而亟公¶
　宫之役皆此義也若夫秦人父取耰鋤而有徳色母¶
　取箕帚而有誶語抱哺其子而婦姑勃磎出贅出分¶
　而孝養不顧此何等風俗乎周之所以興王而乆長¶
<pb:KR1c0020_WYG_004-24a>¶
　秦之所以驟興而忽亡者此也觀其勸課農桑秦人¶
　未甞不加之意也誘三晉之民以耕而務本業者得¶
　爵賞逐末利者無紛華開通阡陌之道崇尚富積之¶
　家釃渠灌溉沃野富強可謂盛矣而無補於亡秦也¶
　若夫周人勸課農桑既有義以為本又因時而施宜¶
　自稷封邰至於公劉居豳千餘年之風俗積累常如¶
　一日而周公能言之故七月一詩言衣兼衣食也先¶
　儒謂首章陳衣食之本自七月流火至入此室處皆¶
<pb:KR1c0020_WYG_004-24b>¶
　言衣自六月食鬱及薁至萬夀無疆皆言食最為條¶
　理明白注疏諸家詳且盡可以𩔖推不待贅説矣惟¶
　以義為利而不以利為利大異於秦此榖腹絲身者¶
　之不可不先明乎此也¶
鴟鴞鴟鴞既取我子無毁我室恩斯勤斯鬻子之閔斯¶
　迨天之未陰雨徹彼桑土綢繆牖户今女下民或敢¶
侮予　予手拮据予所捋荼予所蓄租予口卒瘏曰予¶
未有室家　予羽譙譙予尾翛翛予室翹翹風雨所漂¶
<pb:KR1c0020_WYG_004-25a>¶
摇予維音嘵嘵¶
　周公以管蔡武庚及淮夷叛我周家其心愛䕶王室¶
　自託如護巢之禽託喻彼叛亂之人如鴟鴞之取子¶
　毁巢也今夫䕶巢之禽指鴟鴞而語之曰既取我子¶
　無毁我巢我之誠恩愛斯也我之誠勤勞斯也我之¶
　於稚子誠閔念斯也昔者及天尚晴剥徹桑根纒綿¶
　牖户以有此室汝其可毁之乎周公意謂周家創造¶
　之難亦猶此耳今女下民如三監淮夷乃敢侵侮王¶
<pb:KR1c0020_WYG_004-25b>¶
　室乎則又託為護巢之鳥其言若曰予手撠挶予所¶
　捋取&KR0841;苕予所蓄積予口盡病謂予未有室家之故¶
　予羽譙譙而殺予尾翛翛而敝予室翹翹而危風雨¶
　且漂摇之予維鳴音嘵嘵而懼矣此皆危苦之辭也¶
我徂東山慆慆不歸我来自東零雨其&KR0293;我東曰歸我¶
心西悲制我裳衣勿士行枚蜎蜎者蠋烝在桑野敦彼¶
獨宿亦在車下　我徂東山慆慆不歸我来自東零雨¶
其&KR0293;果臝之實亦施于宇伊威在室蠨蛸在戸町畽鹿¶
<pb:KR1c0020_WYG_004-26a>¶
場熠燿宵行亦可畏也伊可懐也　我徂東山慆慆不¶
歸我来自東零雨其&KR0293;鸛鳴于垤婦嘆于室洒埽穹窒¶
我征聿至有敦瓜苦烝在栗薪自我不見于今三年¶
我徂東山慆慆不歸我来自東零雨其&KR0293;倉庚于飛熠¶
燿其羽之子于歸皇駁其馬親結其縭九十其儀其新¶
孔嘉其舊如之何¶
　我徂歸士自言也其後有曰我征聿至者婦人呼其¶
　夫之言也我徂東山乆而不歸我来自東又值零雨¶
<pb:KR1c0020_WYG_004-26b>¶
　之&KR0293;&KR0293;我自東山而曰歸我心常悲念在西之家室¶
　制彼裳衣庶其不為戎服而無事於行陣之銜枚乎¶
　蜎蜎桑蟲衆在桑野敦敦然征行之士獨宿則亦在¶
　於車下而如彼野中之蠋矣果臝栝樓伊威委黍蟲¶
　也蠨蛸長踦蟲也鹿場之迹町畽然熠燿螢火也鄭¶
　云五物者家無人則然令人懐感雖非所畏使人懐¶
　思居者行者皆有懐也垤蟻塜將陰雨出穴處鸛好¶
　水長鳴而喜行者於陰雨&KR0057;苦婦念之則嘆于室洒¶
<pb:KR1c0020_WYG_004-27a>¶
　掃穹窮窒塞之所我征夫今且至矣倉庚飛而毛羽¶
　鮮明亦如歸士之還有婦人始嫁之者備黄白曰皇¶
　駵白曰駁之馬其車服盛也九十其儀言多儀也縭¶
　婦人之褘也郭璞曰香纓也褘邪交絡帶係於體因¶
　名為緌係也母送女重結其所係著以申戒之示係¶
　屬於人其新孔嘉其舊如之何言夫婦之情也¶
既破我斧又缺我斨周公東征四國是皇哀我人斯亦¶
孔之將　既破我斧又缺我錡周公東征四國是吪哀¶
<pb:KR1c0020_WYG_004-27b>¶
我人斯亦孔之嘉　既破我斧又缺我銶周公東征四¶
國是遒哀我人斯亦孔之休¶
　隋銎曰斧斨方鉞斧也破斧缺斨煩我兵革之意也¶
　周公東征止誅其君之罪而正四國之民盖哀我民¶
　人之被誘其徳可謂大矣錡鑿属吪化也嘉善也木¶
　属曰銶遒固也休美也¶
伐柯如何匪斧不克取妻如何匪媒不得　伐柯伐柯¶
其則不逺我遘之子𥸅豆有踐¶
<pb:KR1c0020_WYG_004-28a>¶
　伐柯須斧取妻須媒執柯伐柯其則不逺我欲見周¶
　公乎當以禮迎之而𥸅豆之&KR0266;必行列陳之也𥸅豆¶
　之盛王所自用而不戒司存以迎周公是睨而視之¶
　猶以為逺也¶
九罭之魚鱒魴我覯之子衮衣繡裳　鴻飛遵渚公歸¶
無所於女信處　鴻飛遵陸公歸不復於女信宿　是¶
以有衮衣&KR0006;無以我公歸&KR0006;無使我心悲&KR0006;¶
　鱒魴大魚處九罭之小&KR0224;言周公處非其地我見周¶
<pb:KR1c0020_WYG_004-28b>¶
　公衮衣繡裳上公在外當迎之也鴻大鳥也飛而遵¶
　渚非其宜矣周公宜歸而未得其所於女東山亦暫¶
　且宿耳遵陸亦言非其所也周公宜歸而朝廷不亟¶
　復之於女東山亦暫宿耳卒章東山之人曰是以有¶
　衮衣&KR0006;應上衮衣繡裳之言也無以我公歸&KR0006;無使¶
　我心悲&KR0006;應上公歸不復於女信宿之言也所謂西¶
　人欲其歸東人欲其留也託言與東山之人酬應而¶
　美刺之意𨼆然矣¶
<pb:KR1c0020_WYG_004-29a>¶
狼跋其胡載疐其尾公孫碩膚赤舄几几　狼疐其尾¶
載跋其胡公孫碩膚徳音不瑕¶
　狼之老者頷下垂胡進前則躐其胡退則跲其尾此¶
　如周公進退之難也古之遜字借孫字為之春秋昭¶
　二十五年言公孫于齊周公處進退之難而遜避之¶
　謙碩大膚美之徳常如一日王舄有三赤舄為上冕¶
　服之舄其下有白黒著服各有屨複下曰舄單下曰¶
　屨上公九命得服衮冕故屨赤舄所謂服稱其徳瑕¶
<pb:KR1c0020_WYG_004-29b>¶
　玉之有疵終始皆善如玉之無可瑕疵也¶

